---
title: "Chi siamo"
layout: "page"
---

### Il progetto Covid19Alessandria.help, ispirato alla piattaforma nazionale Covid19Italia.help, è un progetto no-profit promosso da alcune realtà locali per condividere informazioni utili durante l'emergenza e facilitare l'attivazione di persone ed organizzazioni nella città di Alessandria.


Lo facciamo aggregando e verificando informazioni di diversa natura per **mettere in contatto chi offre beni e servizi e chi ne ha bisogno**. Abbiamo strutturato le informazioni in 7 campi principali al fine di consentire una fruizione quanto più veloce e immediata possibile. 


Nel sito accanto a comunicazioni di servizio **abbiamo incluso anche informazioni di carattere istituzionale, nell'ottica di offrire un quadro il più possibile completo di tutto ciò è necessario sapere** in questo momento (super) complicato. 
Abbiamo previsto anche dei moduli ad hoc per permettere sia la segnalazione e l'integrazione da parte dei cittadini di altri servizi e attività sia per **raccogliere le adesioni di chi volesse contribuire con il proprio tempo e le proprie competenze allo sviluppo del progetto**. 


Non intendiamo sostituirci a canali e fonti istituzionali, ma integrarci ad essi per garantire una migliore accessibilità a tutti i cittadini.


La piattaforma è rigorosamente in progress, le informazioni vengono verificate e aggiornate da volontari in tempo reale, ci scusiamo preventivamente se alcune indicazioni non saranno complete al 100%.
