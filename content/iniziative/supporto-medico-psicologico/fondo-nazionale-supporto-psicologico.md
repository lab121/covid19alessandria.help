---
title: "Fondo nazionale per il supporto psicologico covid-19"
link: "https://soleterre.org/fondo-nazionale-supporto-psicologico-covid19/"
mail: ""
date: 2020-11-26
phone: "335.771.1805"
weight: 1
categoria:
    - Medical
---

Soleterre ha maturato un’esperienza diretta nell’emergenza Covid attraverso un team di 14 psicologi che hanno garantito supporto psicologico a staff medico, pazienti e famigliari del Policlinico San Matteo di Pavia. 

Nella seconda fase dell’emergenza Covid, Soleterre  ha ampliato l’intervento sul territorio nazionale, estendendolo a:
+	**persone che sono state ricoverate e colpite dalla malattia**
+	**familiari che hanno perso un parente**
+	**personale sanitario coinvolto nelle cure**
+	**persone non rientranti nelle categorie menzionate, ma con particolari situazioni di fragilità psico-sociale aggravate dall’emergenza Covid**

Per queste persone **Soleterre ha istituito un Fondo Nazionale per il Supporto Psicologico Covid-19.**  
I beneficiari possono chiedere aiuto telefonando al 3357711805 a cui rispondono operatori attivi da marzo 2020. L’operatore mette in contatto il beneficiario con un professionista che in videochiamata o in presenza sul territorio di Alessandria effettua fino a 8 incontri gratuiti.

Scarica il volantino in [pdf](https://covid19alessandria.help/documents/ADV_FONDO_ALESSANDRIAHELP_NOV2020_A5.pdf)

