---
title: "Inizia il 29 dicembre la campagna vaccinale anti COVID-19 nei presidi ASL AL"
link: ""
mail: ""
date: 2020-12-29
weight: 1
---
Gli ambulatori allestiti presso i presidi ospedalieri di ASL AL sono pronti per ricevere le dosi di vaccino PfizerBioNTech il cui nome commerciale sarà "Comirnaty" (vaccino a mRNA contro COVID 19).  
Le prime dosi sono previste in arrivo per martedì 29 dicembre e saranno seguite da altre 3900 su base settimanale.  
Il piano vaccinale predisposto dalla Direzione di concerto con i Direttori dei Presidi Ospedalieri e dei Distretti, prevede l’attività di 10 team formati da un medico e quattro infermieri oltre che da personale amministrativo che provvederà a registrare la vaccinazione sul sistema informatico regionale.  
Questi team lavoreranno per 6 giorni su 7, rendendo possibile, a regime, la vaccinazione di circa 1900 persone a settimana.  
Il completamento della prima vaccinazione del personale sanitario di ASL AL che ha espresso la propria adesione è previsto nel giro di circa due settimane.  
Nei giorni scorsi sono state messe a disposizione del personale tutte le informazioni scientifiche necessarie a maturare un consenso informato e due professionisti sanitari saranno comunque a disposizione del vaccinando per chiarire eventuali dubbi anche al momento della somministrazione. La persona vaccinata potrà ottenere la certificazione della vaccinazione accedendo al proprio fascicolo elettronico sul sistema regionale salutepiemonte.it. Il Commissario Valter Galante e il responsabile delle vaccinazioni dottor Giacomo Bruzzone hanno visitato in questi giorni gli Ospedali di Acqui, Ovada, Tortona e Novi prendendo visione dei vari ambulatori che sono stati allestiti e che verranno utilizzati per la somministrazione del vaccino COVID-19
