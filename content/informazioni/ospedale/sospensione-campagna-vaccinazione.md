---
title: "Sospensione della campagna vaccinale antinfluenzale presso gli ambulatori distrettuali di ASL AL"
link: ""
mail: ""
date: 2020-11-26
weight: 1
---

ASL AL comunica che la campagna di vaccinazione antinfluenzale effettuata presso gli ambulatori ei Distretti è stata sospesa. La sospensione permetterà di rendere disponibili le dosi di vaccino stoccate nei magazzini ASL AL ai medici di famiglia che le somministreranno ai pazienti più fragili.  
Tale provvedimento è conseguenza della mancata consegna di circa 400.000 dosi di vaccino da parte dell’azienda fornitrice della Regione Piemonte.  
Saranno garantite le vaccinazioni già prenotate.  
I numeri telefonici messi a disposizione degli utenti per prenotare la vaccinazione vengono quindi sospesi.  
La campagna di vaccinazione presso i Distretti è una misura straordinaria che ASL AL ha attivato nel mese di ottobre al fine di sostenere i medici di famiglia nella risposta alla crescente domanda di vaccinazione antinfluenzale che si è generata nella popolazione in conseguenza della pandemia COVID-19. La campagna stava dando buoni frutti poiché, alla data del 25 novembre, nella provincia di Alessandria risultano vaccinate 65.599 persone, circa il 30% in più rispetto alla stessa data dell’anno scorso.  
Secondo i dati diffusi dall’Assessore Icardi risulta che a livello regionale siano state consegnate 900.000 dosi di vaccino e, al 20 novembre, siano state vaccinate in Piemonte oltre 613.000 persone, un numero vicino a quello dei soggetti vaccinati in tutto il 2019, che sono stati 700.000.  
Proseguono regolarmente le campagne vaccinali pediatriche e quelle per TBC, Pneumococco, Epatite A e B, e Febbre Gialla.
