---
title: "Nuovi servizi on-line del settore Demografico del Comune di Alessandria"
link: "https://servizionline.comune.alessandria.it/cmsalessandria/servizionline.aspx?S=400"
mail: ""
date: 2020-12-11
weight: 10
phone: "0131.515.111"
---

Con i nuovi servizi on-line del settore Demografico del Comune di Alessandria, pienamente attivi da Lunedì 14 Dicembre 2020, sarà possibile richiedere e ottenere direttamente i certificati anagrafici, senza necessità di recarsi agli sportelli.
E’ stata attivata, infatti, sul portale servizi on-line del sito internet del Comune di Alessandria (https://servizionline.comune.alessandria.it - cliccando sulla voce “Servizi Anagrafici”) la possibilità di richiedere certificati anagrafici ed effettuare altre pratiche anagrafiche.Ogni cittadino potrà formulare la propria richiesta direttamente da casa: le istanze verranno ricevute dal sistema ed elaborate, dopo la successiva verifica, generando un certificato in formato PDF, firmato digitalmente dall'Ufficiale di Anagrafe .
Il certificato potrà essere scaricato direttamente dal sito, oltre ad essere inviato alla casella e-mail indicata al momento dell'autenticazione su portale.