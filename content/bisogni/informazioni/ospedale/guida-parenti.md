---
title: "Visite ai familiari e cambio biancheria"
link: "https://www.ospedale.al.it/coronavirus-aggiornamenti/#1603983160431-d9a7bee0-ff20"
mail: ""
date: 2020-11-12
weight: 1
---

### **REPARTI COVID**
Visite ai familiari
Le visite ai familiari non sono consentite, sono però attive altre forme di contatto con i propri cari ad esempio tramite le videochiamate ove possibile

Cambio della biancheria
+ Nella notte il personale fa un elenco dei pazienti che necessitano di biancheria pulita riportando nello specifico i capi mancanti
+ Al mattino seguente l’elenco viene comunicato ai parenti contattati dal personale
+ All’ingresso in ospedale il parente deve compilare la certificazione fornita dalla portineria
+ All’ingresso del reparto il parente consegna all’operatore la biancheria pulita, ma non può entrare
+ Il personale ritira la biancheria pulita e consegna quella sporca inserita, come da procedura, in un doppio sacco di cui il primo idrosolubile
 
La biancheria che viene consegnata ai parenti dai reparti Covid è avvolta in sacchetti: uno esterno pulito e uno interno sporco e idrosolubile che contiene la biancheria per paziente (è sporco solo nel lato più interno a contatto diretto con i panni). La consegna e il trasporto avvengono quindi in completa sicurezza.
A casa occorre aprire solo il sacco esterno. Quello interno, che contiene la biancheria del paziente, è idrosolubile e si scioglierà con il contatto dell’acqua e del detersivo: pertanto i panni sporchi rimangono al suo interno e vengono messi in lavatrice in modo sicuro. Si consiglia di utilizzare oltre al detersivo anche prodotti disinfettanti. In questo modo i parenti non entrano mai in contatto diretto con la biancheria del paziente affetto da Covid.

Si ricorda infine di lavarsi sempre le mani al termine della procedura.

{{< figure src="/static/images/foto/Visite_covid.jpg/" title="Visite reparti Covid" >}}
{{< figure src="/static/images/foto/Biancheria_covid.jpg/" title="Biancheria reparti Covid" >}}

### **REPARTI NON COVID**
Visite ai familiari
Le visite ai familiari non sono consentite, salvo nelle seguenti eccezioni:
Urgenze: il personale comunica alla portineria il nome del parente autorizzato a far visita al paziente
Ingresso programmato: il personale rilascia un’autorizzazione scritta da esibire in portineria
 
Cambio della biancheria
+ Nella notte il personale fa un elenco dei pazienti che necessitano di biancheria pulita riportando nello specifico i capi mancanti
+ Al mattino seguente l’elenco viene comunicato ai parenti contattati dal personale
+ All’ingresso in ospedale il parente deve compilare la certificazione fornita dalla portineria
+ All’ingresso del reparto il parente consegna all’operatore la biancheria pulita, ma non può entrare
+ Il personale ritira la biancheria pulita e consegna quella sporca

{{< figure src="/static/images/foto/Visite_non-covid.jpg/" title="Visite reparti NON Covid" >}}
{{< figure src="/static/images/foto/Biancheria_non-covid.jpg/" title="Biancheria reparti NON Covid" >}}
